<!doctype html>
<html lang="pl">
<head>
<meta http-equiv="Content-Type" content="text/html; charset=UTF-8" />
<title>Jana 6 : POLSKIE Biblia - Nowy Testament</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jana </h1>
<p class="ym-noprint">
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>rozdział 6 </h3>
<!--... the Word of God:--><span class="dimver">
</span>
<p><span class="verse" id="1">1 </span> Potem odszedł Jezus za morze Galilejskie, które jest Tyberyjadzkie; 
<br /><span class="verse" id="2">2 </span>I szedł za nim lud wielki, iż widzieli cuda jego, które czynił nad chorymi. 
<br /><span class="verse" id="3">3 </span>I wszedł Jezus na górę, i siedział tam z uczniami swoimi; 
<br /><span class="verse" id="4">4 </span>A była blisko wielkanoc, święto żydowskie. 
<br /><span class="verse" id="5">5 </span>Tedy podniósł Jezus oczy i ujrzawszy, iż wielki lud idzie do niego, rzekł do Filipa: Skąd kupimy chleba, aby ci jedli? 
<br /><span class="verse" id="6">6 </span>(Ale to mówił, kusząc go; bo on wiedział, co miał czynić.) 
<br /><span class="verse" id="7">7 </span>Odpowiedział mu Filip: Za dwieście groszy chleba nie dosyć im będzie, choćby każdy z nich mało co wziął. 
<br /><span class="verse" id="8">8 </span>Rzekł mu jeden z uczniów jego, Andrzej, brat Szymona Piotra: 
<br /><span class="verse" id="9">9 </span>Jest tu jedno pacholę, co ma pięcioro chleba jęczmiennego i dwie rybki; ale cóż to jest na tak wielu? 
<br /><span class="verse" id="10">10 </span>Tedy rzekł Jezus: Każcie ludowi usiąść. A było trawy dość na onemże miejscu, i usiadło mężów w liczbie około pięciu tysięcy. 
<br /><span class="verse" id="11">11 </span>Wziął tedy Jezus one chleby, a podziękowawszy rozdał uczniom, a uczniowie siedzącym; także i z onych rybek, ile jedno chcieli. 
<br /><span class="verse" id="12">12 </span>A gdy byli nasyceni, rzekł uczniom swoim: Zbierzcie te ułomki, które zbywają, żeby nic nie zginęło. 
<br /><span class="verse" id="13">13 </span>I zebrali i napełnili dwanaście koszów ułomków z onego pięciorga chleba jęczmiennego, które zbywały tym, co jedli. 
<br /><span class="verse" id="14">14 </span>A oni ludzie, ujrzawszy cud, który uczynił Jezus, mówili: Tenci jest zaprawdę on prorok, który miał przyjść na świat. 
<br /><span class="verse" id="15">15 </span>Tedy Jezus poznawszy, iż mieli przyjść i porwać go, aby go uczynili królem, uszedł zasię sam tylko na górę. 
<br /><span class="verse" id="16">16 </span>A gdy był wieczór, zstąpili uczniowie jego do morza. 
<br /><span class="verse" id="17">17 </span>A wstąpiwszy w łódź, jechali za morze do Kapernaum, a już było ciemno, a Jezus nie przyszedł był do nich. 
<br /><span class="verse" id="18">18 </span>A morze, gdy powstał wielki wiatr, burzyć się poczynało. 
<br /><span class="verse" id="19">19 </span>Gdy tedy odpłynęli jakoby na dwadzieścia i pięć lub trzydzieści stajan, ujrzeli Jezusa chodzącego po morzu, przybliżającego się ku łodzi, i ulękli się. 
<br /><span class="verse" id="20">20 </span>A on im rzekł: Jamci jest, nie bójcie się. 
<br /><span class="verse" id="21">21 </span>I wzięli go ochotnie do łodzi, a zarazem łódź przypłynęła do ziemi, do której jechali. 
<br /><span class="verse" id="22">22 </span>Nazajutrz lud, który był za morzem, widząc, że tam nie było drugiej łodzi, tylko ona jedna, w którą byli wstąpili uczniowie jego, a iż Jezus nie wszedł był w łódź z uczniami swoimi, ale sami uczniowie jego ujechali; 
<br /><span class="verse" id="23">23 </span>(Przyszły też były drugie łodzie z Tyberyjady, blisko do onego miejsca, gdzie jedli chleb, gdy był Pan dzięki uczynił.) 
<br /><span class="verse" id="24">24 </span>To gdy obaczył lud, iż tam nie było Jezusa, ani uczniów jego, wstąpili i oni w łodzie i przeprawili się do Kapernaum, szukając Jezusa; 
<br /><span class="verse" id="25">25 </span>A znalazłszy go za morzem, rzekli mu: Mistrzu! kiedyś tu przybył? 
<br /><span class="verse" id="26">26 </span>Odpowiedział im Jezus i rzekł: Zaprawdę, zaprawdę powiadam wam: Szukacie mię nie przeto, iżeście widzieli cuda, ale iżeście jedli chleb, i byliście nasyceni. 
<br /><span class="verse" id="27">27 </span>Sprawujcież nie pokarm, który ginie, ale pokarm, który trwa ku żywotowi wiecznemu, który wam da Syn człowieczy; albowiem tego zapieczętował Bóg Ojciec. 
<br /><span class="verse" id="28">28 </span>Rzekli tedy do niego: Cóż będziemy czynili, abyśmy sprawowali sprawy Boże? 
<br /><span class="verse" id="29">29 </span>Odpowiedział Jezus i rzekł im: Toć jest sprawa Boża, abyście wierzyli w tego, którego on posłał. 
<br /><span class="verse" id="30">30 </span>Rzekli mu tedy: Cóż wżdy ty za znak czynisz, abyśmy widzieli i wierzyli tobie? Cóż czynisz? 
<br /><span class="verse" id="31">31 </span>Ojcowie nasi jedli mannę na puszczy, jako jest napisano: Chleb z nieba dał im ku jedzeniu. 
<br /><span class="verse" id="32">32 </span>Rzekł im tedy Jezus: Zaprawdę, zaprawdę powiadam wam: Nie Mojżesz wam dał chleb z nieba, ale Ojciec mój daje wam chleb on prawdziwy z nieba. 
<br /><span class="verse" id="33">33 </span>Albowiem chleb Boży ten jest, który zstępuje z nieba i żywot daje światu. 
<br /><span class="verse" id="34">34 </span>Tedy mu rzekli: Panie! daj nam zawsze tego chleba. 
<br /><span class="verse" id="35">35 </span>I rzekł im Jezus: Jamci jest on chleb żywota; kto do mnie przychodzi, łaknąć nie będzie, a kto wierzy w mię, nigdy pragnąć nie będzie. 
<br /><span class="verse" id="36">36 </span>Alem wam powiedział: Owszem, widzieliście mię, a nie wierzycie. 
<br /><span class="verse" id="37">37 </span>Wszystko, co mi daje Ojciec, do mnie przyjdzie, a tego, co do mnie przyjdzie, nie wyrzucę precz. 
<br /><span class="verse" id="38">38 </span>Bom zstąpił z nieba, nie iżbym czynił wolę moję, ale wolę onego, który mię posłał. 
<br /><span class="verse" id="39">39 </span>A tać jest wola onego, który mię posłał, Ojca, abym z tego wszystkiego, co mi dał, nic nie stracił, ale abym to wzbudził w on ostateczny dzień. 
<br /><span class="verse" id="40">40 </span>A tać jest wola onego, który mię posłał, aby każdy, kto widzi Syna, a wierzy weń, miał żywot wieczny; a ja go wzbudzę w on ostateczny dzień. 
<br /><span class="verse" id="41">41 </span>I szemrali Żydowie o nim, iż rzekł: Jam jest on chleb, który z nieba zstąpił. 
<br /><span class="verse" id="42">42 </span>I mówili: Izaż ten nie jest Jezus, syn Józefa, którego my ojca i matkę znamy; jakoż teraz tedy ten powiada: Żem z nieba zstąpił? 
<br /><span class="verse" id="43">43 </span>Tedy odpowiedział Jezus i rzekł im: Nie szemrzyjcie między sobą. 
<br /><span class="verse" id="44">44 </span>Żaden do mnie przyjść nie może, jeźli go Ojciec mój, który mię posłał, nie pociągnie; a ja go wzbudzę w ostateczny dzień. 
<br /><span class="verse" id="45">45 </span>Napisano w prorokach: I będą wszyscy wyuczeni od Boga; przetoż każdy, kto słyszał od Ojca, a nauczył się, przychodzi do mnie. 
<br /><span class="verse" id="46">46 </span>Nie iżby kto widział Ojca, oprócz tego, który jest od Boga; ten widział Ojca. 
<br /><span class="verse" id="47">47 </span>Zaprawdę, zaprawdę powiadam wam: Kto w mię wierzy, ma żywot wieczny. 
<br /><span class="verse" id="48">48 </span>Jam jest on chleb żywota. 
<br /><span class="verse" id="49">49 </span>Ojcowie wasi jedli mannę na puszczy, a pomarli. 
<br /><span class="verse" id="50">50 </span>Ten jest on chleb, który z nieba zstępuje; jeźliby go kto jadł, nie umrze. 
<br /><span class="verse" id="51">51 </span>Jamci jest chleb on żywy, którym z nieba zstąpił: jeźliby kto jadł z tego chleba, żyć będzie na wieki; a chleb, który ja dam, jest ciało moje, które ja dam za żywot świata. 
<br /><span class="verse" id="52">52 </span>Wadzili się tedy Żydowie między sobą, mówiąc: Jakoż ten może nam dać ciało swoje ku jedzeniu? 
<br /><span class="verse" id="53">53 </span>I rzekł im Jezus: Zaprawdę, zaprawdę powiadam wam: Jeźli nie będziecie jedli ciała Syna człowieczego, i pili krwi jego, nie macie żywota w sobie. 
<br /><span class="verse" id="54">54 </span>Kto je ciało moje, a pije krew moję, ma żywot wieczny, a ja go wzbudzę w on ostateczny dzień. 
<br /><span class="verse" id="55">55 </span>Albowiem ciało moje prawdziwie jest pokarm, a krew moja prawdziwie jest napój. 
<br /><span class="verse" id="56">56 </span>Kto je ciało moje i pije krew moję, we mnie mieszka, a ja w nim. 
<br /><span class="verse" id="57">57 </span>Jako mię posłał żyjący Ojciec, i ja żyję przez Ojca; tak kto mnie pożywa, i on żyć będzie przez mię. 
<br /><span class="verse" id="58">58 </span>Tenci jest chleb on, który z nieba zstąpił, nie jako ojcowie wasi jedli mannę, a pomarli; kto je ten chleb, żyć będzie na wieki. 
<br /><span class="verse" id="59">59 </span>To mówił w bóżnicy, ucząc w Kapernaum. 
<br /><span class="verse" id="60">60 </span>Wiele ich tedy z uczniów jego słysząc to, mówili: Twardać to jest mowa, któż jej słuchać może? 
<br /><span class="verse" id="61">61 </span>Ale wiedząc Jezus sam w sobie, iż o tem szemrali uczniowie jego, rzekł im: Toż was obraża? 
<br /><span class="verse" id="62">62 </span>Cóż, gdybyście ujrzeli Syna człowieczego wstępującego, gdzie był pierwej? 
<br /><span class="verse" id="63">63 </span>Duchci jest, który ożywia, ciało nic nie pomaga; słowa, które ja wam mówię, duch są i żywot są. 
<br /><span class="verse" id="64">64 </span>Ale są niektórzy z was, co nie wierzą; albowiem wiedział od początku Jezus, którzy byli, co nie wierzyli, i kto jest, co go miał wydać; 
<br /><span class="verse" id="65">65 </span>I mówił: Dlategomci wam powiedział: Iż żaden nie może przyjść do mnie, jeźliby mu nie było dane od Ojca mojego. 
<br /><span class="verse" id="66">66 </span>Od tego czasu wiele uczniów jego odeszło nazad, a więcej z nim nie chodzili. 
<br /><span class="verse" id="67">67 </span>Tedy rzekł Jezus do onych dwunastu: Izali i wy chcecie odejść? 
<br /><span class="verse" id="68">68 </span>I odpowiedział mu Szymon Piotr: Panie! do kogóż pójdziemy? Ty masz słowa żywota wiecznego; 
<br /><span class="verse" id="69">69 </span>A myśmy uwierzyli i poznali, żeś ty jest Chrystus, on Syn Boga żywego. 
<br /><span class="verse" id="70">70 </span>Odpowiedział im Jezus: Izalim ja nie dwunastu was obrał? a jeden z was jest dyjabeł. 
<br /><span class="verse" id="71">71 </span>A to mówił o Judaszu, synu Szymona, Iszkaryjocie; bo go ten wydać miał, będąc jednym z onych dwunastu. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>

<!doctype html>
<html lang="pl">
<head>
<meta http-equiv="Content-Type" content="text/html; charset=UTF-8" />
<title>Mateusza 26 : POLSKIE Biblia - Nowy Testament</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Mateusza </h1>
<p class="ym-noprint">
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>rozdział 26 </h3>
<!--... the Word of God:--><span class="dimver">
</span>
<p><span class="verse" id="1">1 </span> I stało się, gdy dokończył Jezus tych wszystkich mów, rzekł do uczniów swoich: 
<br /><span class="verse" id="2">2 </span>Wiecie, iż po dwóch dniach będzie wielkanoc, a Syn człowieczy będzie wydany, aby był ukrzyżowany. 
<br /><span class="verse" id="3">3 </span>Tedy się zebrali przedniejsi kapłani i nauczeni w Piśmie i starsi ludu do dworu najwyższego kapłana, którego zwano Kaifasz; 
<br /><span class="verse" id="4">4 </span>I naradzali się, jakoby Jezusa zdradą pojmali i zabili; 
<br /><span class="verse" id="5">5 </span>Lecz mówili: Nie w święto, aby nie był rozruch między ludem. 
<br /><span class="verse" id="6">6 </span>A gdy Jezus był w Betanii, w domu Szymona trędowatego, 
<br /><span class="verse" id="7">7 </span>Przystąpiła do niego niewiasta, mająca słoik alabastrowy maści bardzo kosztownej, i wylała ją na głowę jego, gdy siedział u stołu. 
<br /><span class="verse" id="8">8 </span>Co widząc uczniowie jego, rozgniewali się, mówiąc: I na cóż ta utrata? 
<br /><span class="verse" id="9">9 </span>Albowiem mogła być ta maść drogo sprzedana, i mogło się to dać ubogim. 
<br /><span class="verse" id="10">10 </span>Co gdy poznał Jezus, rzekł im: Przecz się przykrzycie tej niewieście? Dobry zaprawdę uczynek uczyniła przeciwko mnie. 
<br /><span class="verse" id="11">11 </span>Albowiem ubogie zawsze macie z sobą, ale mnie nie zawsze mieć będziecie. 
<br /><span class="verse" id="12">12 </span>Bo ona wylawszy tę maść na ciało moje, uczyniła to, gotując mię ku pogrzebowi. 
<br /><span class="verse" id="13">13 </span>Zaprawdę powiadam wam: Gdziekolwiek będzie kazana ta Ewangielija po wszystkim świecie, i to będzie powiadano, co ona uczyniła, na pamiątkę jej. 
<br /><span class="verse" id="14">14 </span>Tedy odszedłszy jeden ze dwunastu, którego zwano Judaszem Iszkaryjotem, do przedniejszych kapłanów, 
<br /><span class="verse" id="15">15 </span>Rzekł im: Co mi chcecie dać, a ja go wam wydam? A oni mu odważyli trzydzieści srebrników. 
<br /><span class="verse" id="16">16 </span>A odtąd szukał czasu sposobnego, aby go wydał. 
<br /><span class="verse" id="17">17 </span>A pierwszego dnia przaśników przystąpili uczniowie do Jezusa, mówiąc mu: Gdzież chcesz, żeć nagotujemy, abyś jadł baranka? 
<br /><span class="verse" id="18">18 </span>A on rzekł: Idźcie do miasta, do niektórego człowieka, a rzeczcie mu: Kazałci nauczyciel powiedzieć: Czas mój blisko jest, u ciebie jeść będę baranka z uczniami moimi. 
<br /><span class="verse" id="19">19 </span>I uczynili uczniowie, jako im rozkazał Jezus, i nagotowali baranka. 
<br /><span class="verse" id="20">20 </span>A gdy był wieczór, usiadł za stołem ze dwunastoma. 
<br /><span class="verse" id="21">21 </span>A gdy jedli, rzekł: Zaprawdę powiadam wam, iż jeden z was wyda mię. 
<br /><span class="verse" id="22">22 </span>I zasmuciwszy się bardzo, poczęli mówić do niego każdy z nich: Azażem ja jest Panie? 
<br /><span class="verse" id="23">23 </span>A on odpowiadając, rzekł: Który macza ze mną rękę w misie, ten mię wyda. 
<br /><span class="verse" id="24">24 </span>Synci człowieczy idzie, jako napisano o nim; ale biada człowiekowi temu, przez którego Syn człowieczy wydany bywa! dobrze by mu było, by się był nie narodził ten człowiek. 
<br /><span class="verse" id="25">25 </span>A odpowiadając Judasz, który go wydawał, rzekł: Izalim ja jest, Mistrzu? Mówi mu: Tyś powiedział. 
<br /><span class="verse" id="26">26 </span>A gdy oni jedli, wziąwszy Jezus chleb, a pobłogosławiwszy łamał, i dał uczniom i rzekł: Bierzcie, jedzcie, to jest ciało moje. 
<br /><span class="verse" id="27">27 </span>A wziąwszy kielich i podziękowawszy, dał im, mówiąc: Pijcie z tego wszyscy; 
<br /><span class="verse" id="28">28 </span>Albowiem to jest krew moja nowego testamentu, która się za wielu wylewa na odpuszczenie grzechów. 
<br /><span class="verse" id="29">29 </span>Ale powiadam wam, iż nie będę pił odtąd z tego rodzaju winnej macicy, aż do dnia onego, gdy go będę pił z wami nowy w królestwie Ojca mego. 
<br /><span class="verse" id="30">30 </span>I zaśpiewawszy pieśń, wyszli na górę oliwną. 
<br /><span class="verse" id="31">31 </span>Tedy im rzekł Jezus: Wy wszyscy zgorszycie się ze mnie tej nocy; albowiem napisano: Uderzę pasterza, i będą rozproszone owce trzody. 
<br /><span class="verse" id="32">32 </span>Lecz gdy ja zmartwychwstanę, poprzedzę was do Galilei. 
<br /><span class="verse" id="33">33 </span>A odpowiadając Piotr, rzekł mu: Choćby się wszyscy zgorszyli z ciebie, ja się nigdy nie zgorszę. 
<br /><span class="verse" id="34">34 </span>Rzekł mu Jezus: Zaprawdę powiadam ci, iż tej nocy, pierwej niż kur zapieje, trzykroć się mnie zaprzesz. 
<br /><span class="verse" id="35">35 </span>Rzekł mu Piotr: Choćbym z tobą miał i umrzeć, nie zaprę się ciebie. Także i wszyscy uczniowie mówili. 
<br /><span class="verse" id="36">36 </span>Tedy przyszedł Jezus z nimi na miejsce, które zwano Gietsemane, i rzekł uczniom: Siądźcież tu, aż odszedłszy, będę się tam modlił. 
<br /><span class="verse" id="37">37 </span>A wziąwszy z sobą Piotra i dwóch synów Zebedeuszowych, począł się smęcić i tęsknić. 
<br /><span class="verse" id="38">38 </span>Tedy im rzekł Jezus: Smętna jest dusza moja aż do śmierci; zostańcież tu, a czujcie ze mną. 
<br /><span class="verse" id="39">39 </span>A postąpiwszy trochę, padł na oblicze swoje, modląc się i mówiąc: Ojcze mój, jeźli można, niech mię ten kielich minie; a wszakże nie jako ja chcę, ale jako ty. 
<br /><span class="verse" id="40">40 </span>Tedy przyszedł do uczniów, i znalazł je śpiące, i rzekł Piotrowi: Takżeście nie mogli przez jednę godzinę czuć ze mną? 
<br /><span class="verse" id="41">41 </span>Czujcież, a módlcie się, abyście nie weszli w pokuszenie; duchci jest ochotny, ale ciało mdłe. 
<br /><span class="verse" id="42">42 </span>Zasię po wtóre odszedłszy, modlił się, mówiąc: Ojcze mój, jeźli mię nie może ten kielich minąć, tylko abym go pił, niech się stanie wola twoja. 
<br /><span class="verse" id="43">43 </span>A przyszedłszy, znalazł je zasię śpiące; albowiem oczy ich były obciążone. 
<br /><span class="verse" id="44">44 </span>A zaniechawszy ich, znowu odszedł i modlił się po trzecie, też słowa mówiąc. 
<br /><span class="verse" id="45">45 </span>Tedy przyszedł do uczniów swoich i rzekł im: Śpijcież już i odpoczywajcie; oto się przybliżyła godzina, a Syn człowieczy będzie wydany w ręce grzeszników. 
<br /><span class="verse" id="46">46 </span>Wstańcie, pójdźmy! oto się przybliżył ten, który mię wydaje. 
<br /><span class="verse" id="47">47 </span>A gdy on jeszcze mówił, oto Judasz, jeden z dwunastu, przyszedł, a z nim wielka zgraja z mieczami i z kijami, od przedniejszych kapłanów i starszych ludu; 
<br /><span class="verse" id="48">48 </span>Ale ten, który go wydawał, dał był im znak, mówiąc: Któregokolwiek pocałuję, tenci jest; imajcież go. 
<br /><span class="verse" id="49">49 </span>A wnet przystąpiwszy do Jezusa, rzekł: Bądź pozdrowiony, Mistrzu! i pocałował go. 
<br /><span class="verse" id="50">50 </span>Ale mu rzekł Jezus: Przyjacielu! na coś przyszedł? Tedy przystąpiwszy, rzucili ręce na Jezusa i pojmali go. 
<br /><span class="verse" id="51">51 </span>A oto jeden z tych, którzy byli z Jezusem, wyciągnął rękę, i dobył miecza swego, a uderzywszy sługę kapłana najwyższego, uciął mu ucho. 
<br /><span class="verse" id="52">52 </span>Tedy mu rzekł Jezus: Obróć miecz swój na miejsce jego; albowiem wszyscy, którzy miecz biorą, od miecza poginą. 
<br /><span class="verse" id="53">53 </span>Azaż mniemasz, że bym nie mógł teraz prosić Ojca mego, a stawiłby mi więcej niż dwanaście wojsk Aniołów? 
<br /><span class="verse" id="54">54 </span>Ale jakożby się wypełniły Pisma, które mówią, iż się tak musi stać? 
<br /><span class="verse" id="55">55 </span>Onejże godziny mówił Jezus do onej zgrai: Wyszliście jako na zbójcę z mieczami i z kijmi, pojmać mię; na każdy dzień siadałem u was, ucząc w kościele, a nie pojmaliście mię. 
<br /><span class="verse" id="56">56 </span>Aleć się to wszystko stało, aby się wypełniły Pisma prorockie. Tedy uczniowie jego wszyscy opuściwszy go, uciekli. 
<br /><span class="verse" id="57">57 </span>A oni pojmawszy Jezusa, wiedli go do Kaifasza, najwyższego kapłana, gdzie się byli zebrali nauczeni w Piśmie i starsi. 
<br /><span class="verse" id="58">58 </span>Ale Piotr szedł za nim z daleka aż do dworu najwyższego kapłana; a wszedłszy tam, siedział z sługami, aby ujrzał koniec. 
<br /><span class="verse" id="59">59 </span>Ale przedniejsi kapłani i starsi, i wszelka rada szukali fałszywego świadectwa przeciwko Jezusowi, aby go na śmierć wydali. 
<br /><span class="verse" id="60">60 </span>Ale nie znaleźli; i choć wiele fałszywych świadków przychodziło, przecię nie znaleźli. A na ostatek wystąpiwszy dwaj fałszywi świadkowie, 
<br /><span class="verse" id="61">61 </span>Rzekli: Ten mówił: Mogę rozwalić kościół Boży, a za trzy dni zbudować go. 
<br /><span class="verse" id="62">62 </span>A wstawszy najwyższy kapłan, rzekł mu: Nic nie odpowiadasz? Cóż to jest, co ci przeciwko tobie świadczą? 
<br /><span class="verse" id="63">63 </span>Lecz Jezus milczał. A odpowiadając najwyższy kapłan rzekł: Poprzysięgam cię przez Boga żywego, abyś nam powiedział, jeźliś ty jest Chrystus, on Syn Boży? 
<br /><span class="verse" id="64">64 </span>Rzekł mu Jezus: Tyś powiedział; wszakże powiadam wam: Odtąd ujrzycie Syna człowieczego siedzącego na prawicy mocy Bożej, i przychodzącego na obłokach niebieskich. 
<br /><span class="verse" id="65">65 </span>Tedy najwyższy kapłan rozdarł szaty swoje, mówiąc: Bluźnił! Cóż jeszcze potrzebujemy świadków? Otoście teraz słyszeli bluźnierstwo jego. 
<br /><span class="verse" id="66">66 </span>Cóż się wam zda? A oni odpowiadając, rzekli: Winien jest śmierci. 
<br /><span class="verse" id="67">67 </span>Tedy plwali na oblicze jego, i pięściami go bili, a drudzy go policzkowali, 
<br /><span class="verse" id="68">68 </span>Mówiąc: Prorokuj nam, Chrystusie! kto jest ten, co cię uderzył? 
<br /><span class="verse" id="69">69 </span>Ale Piotr siedział przed domem na podwórzu. Tedy przystąpiła do niego jedna dziewka, mówiąc: I tyś był z tym Jezusem Galilejskim. 
<br /><span class="verse" id="70">70 </span>A on się zaprzał przed wszystkimi, mówiąc: Nie wiem, co powiadasz. 
<br /><span class="verse" id="71">71 </span>A gdy on wychodził do przysionka, ujrzała go insza dziewka, i rzekła do tych, co tam byli: I tenci był z tym Jezusem Nazareńskim. 
<br /><span class="verse" id="72">72 </span>Tedy po wtóre zaprzał się z przysięgą, mówiąc: Nie znam tego człowieka. 
<br /><span class="verse" id="73">73 </span>A przystąpiwszy po małej chwilce ci, co tam stali, rzekli Piotrowi: Prawdziwie i tyś jest z nich; bo i mowa twoja ciebie wydaje. 
<br /><span class="verse" id="74">74 </span>Tedy się począł przeklinać i przysięgać, mówiąc: Nie znam tego człowieka; a zarazem kur zapiał. 
<br /><span class="verse" id="75">75 </span>I wspomniał Piotr na słowa Jezusowe, który mu był powiedział: Pierwej niż kur zapieje, trzykroć się mnie zaprzesz; a wyszedłszy precz, gorzko płakał. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
